Czy kiedykolwiek zastanawiałeś się, gdzie „w realu” znajduje się strona, którą właśnie odwiedzasz? W Norwegii? Polsce? Kanadzie? To rozszerzenie odpowie na twoje pytanie!
Kiedy je zainstalujesz, zostanie dodany przycisk, na którym zobaczysz flagę i dwuliterowy symbol kraju, w którym znajduje się strona. Po najechaniu na przycisk kursorem, pojawia się dymek z adresem IP serweru i pełną nazwą państwa. Kliknięcie guzika powoduje wyłonienie się większego okna z kolejnymi informacjami: regionem, miastem i współrzędnymi geograficznymi (o ile są dostępne). W tym samym oknie znajdziesz łącza do who.is (informacje o domenach) i Map Google.